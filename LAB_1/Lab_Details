Доверливост и автентичност на пораки

Во оваа лабораториска вежба ќе направиме симулација на CCMP протоколот користен во IEEE 802.11i стандардот, познат и како WPA2 или RSN. За таа цел, ќе треба да се имплементираат функции за енкрипција и декрипција на пораки, како и функција за пресметување на потпис врз веќе енкриптираните податоци. При имплементацијата, може да се користи програмски јазик по желба на студентот и слободно може да се користат готовите библиотеки од јазикот кои содржат криптографски пакети. Како шифрувач при имплементацијата треба да се користи  AES стандардот и тоа во ECB режим на работа со соодветен падинг за пополнување на празните места во последниот блок.

Барања:
Да се изработат соодветни методи за енкрипција на рамката (рамката се состои од податоци кои се поделени во повеќе 128 битни блокови, каде секој блок треба соодветно да се енкриптира со AES во ECB режим)
Да се изработат соодветни методи за пресметување на MIC на рамката
Да се симулира праќање на рамката (енкриптираниот дел + MIC)
Дополнително да се изработат соодветни методи за декрипција на рамката и проверка на автентичноста на рамката, односно да се симулира прифаќање на рамката
доколку рамката не може да се декриптира, или доколку е нарушен интегритетот, фрлете соодветен исклучок
Како решение треба да се испрати еден .zip фајл кој ќе содржи:
програмскиот код за решението
текстуален документ со кратка документација за кодот/решението
ЗАБЕЛЕШКА: Внимавајте на редоследот во кој ги извршувате операциите, параметрите што ги праќате и пазете кои бајти треба да се процесираат. Прикажувањето на пораките и меѓурезултатите од фазите треба да биде во хексадецимална нотација, а не како карактери. При енкрипцијата се добиваат карактери кои не може убаво да се прикажуваат на екран.

